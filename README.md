# ecommerce_sales_analysis
Цей проєкт моделює платформу ecommerce з випадково згенерованими даними, зосередженими на транзакціях клієнтів та використанні знижок. 

Набір даних містить інформацію про клієнтів та покупки, що дозволяє проводити аналіз поведінки покупців, ефективності знижок та демографічних характеристик клієнтів. Мета — виявлення ключових тенденцій і закономірностей, формування рекомендацій для покращення маркетингових стратегій та збільшення продажів.

## Цілі проєкту

1. **Аналіз покупок та клієнтів**:
    - Які вікові групи купують частіше та приносять найбільший дохід?
    - Чи існують відмінності у середній вартості покупок між чоловіками та жінками?
    - Яка категорія продуктів є найбільш популярною серед різних вікових груп?
2. **Аналіз знижок**:
    - Який відсоток покупців використовують знижки при покупках?
    - Скільки покупок було здійснено без знижок?
    - Яка знижка (за назвою) найчастіше використовується?
    - Який вплив мають знижки на загальний обсяг продажів (Gross Amount vs. Net Amount)?
3. **Аналіз за методами оплати**:
    - Який метод оплати є найбільш поширеним у кожному віковому сегменті?
    - Чи є різниця в середньому обсязі покупок залежно від методу оплати?
4. **Часовий аналіз**:
    - Чи є пік покупок у певні дні або місяці?
5. **Аналіз по місцях покупок**:
    - У якому місті спостерігається найбільший обсяг покупок?

## Джерело даних та Ліцензія

Цей проєкт використовує дані з датасету [Ecommerce Dataset for Data Analysis] на Kaggle. Ліцензія не вказана, але дані були використані відповідно до принципів етики та обережності. Посилання на датасет: [https://www.kaggle.com/datasets/shrishtimanja/ecommerce-dataset-for-data-analysis].

## **Структура даних**

- `CID`: (ідентифікатор клієнта): унікальний ідентифікатор для кожного клієнта.
- `TID`: (ідентифікатор транзакції): унікальний ідентифікатор для кожної транзакції.
- `Gender`: стать клієнта.
- `Age Group`: вікова група.
- `Purchase Date`: дата та час, коли відбулася транзакція.
- `Product Category`: категорія придбаного продукту.
- `Discount Availed`: вказує, чи скористався клієнт будь-якою знижкою (Так/Ні).
- `Discount Name`: назва застосованої знижки (наприклад, FESTIVE50).
- `Discount Amount (INR)`: сума знижки, якою скористався клієнт.
- `Gross Amount`: загальна сума транзакції до застосування будь-якої знижки.
- `Net Amount`: остаточна сума після застосування знижки.
- `Purchase Method`: використаний спосіб оплати (наприклад, кредитна картка, дебетова картка тощо).
- `Location`: місто, де була здійсненна покупка.

## Очищення та підготовка даних

Дані чисті, без пропущених значень (окрім колонки Discount Name; що логічно, бо не всі транзакції були з використанням знижок).

Було виявлено 12 дубльованих значень - видалив їх.

Просортував дані по даті транзакцій.

<br>

Створив колонки: 

- `year`: рік, до якого належить вказана дата
- `month`: номер місяця, до якого належить вказана дата
- `month_name`: назва місяця
- `day`: номер дня тижня, до якого належить вказана дата
- `day_name`: назва дня тижня
- `discount_percentage`: розмір знижки в відсотоках

Відформатував значення до двох знаків після коми та додав валюту в: 

- `discount_amount`
- `gross_amount`
- `net_amount`
До кожної з відформатованих колонок додав приставку "clear". Решту приховав.

В `age_group` замінив “above 60” на “60+” та “under 18” на “Under 18”.

## Аналіз даних

### **Аналіз покупок та клієнтів**:

Побудував стовпчасті діаграми, які відображають вікові групи, які найчастіше купують та приносять найбільший прибуток. 

Вивів метрики, які відображать загальний дохід за весь період аналізу, а також середній чек для кожної статі (male, female, other). 

Побудував комбіновану діаграму, яка виводить найпопулярніші категорії товару по різним віковим групам.  

**Висновки**:

- Вікова група 25-45 робить найбільше покупок і генерує найбільший дохід.
- Середня вартість покупок чоловіків трохи вища, ніж у жінок та other.
- Для всіх вікових категорій найпопулярніші категорії товарів однакові, це може вказувати на їх загальну привабливість для різних груп споживачів.

**Рекомендації**:

- Фокусуйте маркетингові кампанії та персоналізовані пропозиції на вікову групу 25-45 для її утримання та збільшення доходу.
- Оскільки однакові категорії продуктів приваблюють всі вікові групи, можна створювати загальні рекламні кампанії, спрямовані на широку аудиторію. Також пропонувати різні акції або персоналізовані рекомендації на основі вікових груп для стимулювання продажів цих товарів, навіть якщо категорії залишаються незмінними.
- Щоб збільшити середню вартість покупок серед жінок, можна створити спеціальні акції або пропозиції, орієнтовані саме на жіночу аудиторію, наприклад, додаткові знижки на певні категорії товарів або ексклюзивні колекції.
- Розгляньте можливість розширення асортименту товарів, які більше відповідають уподобанням жінок, щоб стимулювати їх до збільшення середньої вартості покупок.

<br>
<br>

### **Аналіз знижок**:

Вивів метрики, які відображають загальну кількість транзакцій; кількість транзакцій зі знижкою; відсоток транзакцій зі знижкою від загальної кількості; середній розмір знижки; середня знижка в відсотках від суми покупки. 

Побудував комбіновану діаграму, яка відображає найпопулярніші знижки (за назвою) по віковим категоріям. 

Побудував лінійну діаграму, яка відображає можливий дохід без урахування знижки та фактичний дохід по рокам з урахуванням знижки.

**Висновки**:

- В 50% покупок була використана знижка.
- Найбільш популярними знижками є "NEWYEARS” та “SEASONALOFFER21”

**Рекомендації**:

(ми не знаємо контекст бізнесу. 50% клієнтів, що використовують знижки в eCommerce, може бути як позитивним, так і тривожним сигналом)

**Якщо хочемо зменшити відсоток покупок зі знижками**: 
- Бачимо що знижки діють постійно протягом року. Постійні знижки можуть знижувати прибутковість, оскільки клієнти завжди платять менше, ніж фактична вартість товару. Це може негативно вплинути на довгострокову рентабельність. 
Також клієнти можуть звикнути до постійних знижок і перестати купувати без них. Рекомендую переглянути стратегію ціноутворення і подумати про використання знижок в якості короткострокових інструментів, щоб зберегти цінність продуктів.

**Якщо хочемо збільшити відсоток покупок зі знижками**:
- Введіть обмежені за часом знижки, щоб створити відчуття терміновості. Це може стимулювати покупки.
- Пропонуйте знижки на покупки певної кількості товарів або на комбінації продуктів, що може заохотити клієнтів купувати більше.
- Використовуйте дані про клієнтів для створення персоналізованих знижок, які відповідають їхнім уподобанням.

- Використовуйте “NEWYEARS” та “SEASONALOFFER21” як основні в майбутніх кампаніях або розробляйте схожі пропозиції.

<br>
<br>

### **Аналіз за методами оплати**:
Побудував pie chart, який відображає найбільш популярні способи оплати. 

Створив комбіновану діаграму, яка показує середній чек по кожному методу оплати. 

**Висновки**:

- Найчастіше при оплаті використовують Credit Card та Debit Card (65% від всіх оплат).
- Найбільші середні чеки маємо при оплаті через Google Pay UPI та Cash on Delivery. Покупки, здійснені за допомогою Google Pay UPI, мають на 10% вищу середню вартість, ніж Cash on Delivery.

**Рекомендації**:

- **Покращення UX**: Зробіть процес оплати через Credit Card та Debit Card максимально зручним. Це може включати спрощення форм, збереження даних карток для повторних покупок та пропозиції швидкого оформлення замовлення.
- Розгляньте, чому покупки через Google Pay UPI мають вищий середній чек. Можливо, це пов'язано з комбінацією товарів або категорією продуктів. Використовуйте цю інформацію для реклами та пропозицій.
- Запроваджуйте обмежені акції, які пропонують спеціальні знижки або безкоштовну доставку при оплаті через Google Pay UPI або інші методи з високим середнім чеком.

<br>
<br>

### **Аналіз по дням, місяцям та місцях покупок**:

Побудував гістограму, яка виводить кількість угод по дням тижня. 

Побудував діаграму часових рядів, яка відображає кільксть транзакцій по місяцям. 

Створив карту кульок, яка відображає регіони, де було здійсненно більше всього покупок. 

**Висновки**:

- Кількість угод по дням тижня однакова. Це свідчить про рівномірний розподіл покупок протягом тижня.
- Просадка на 10% у лютому може свідчити про сезонні коливання попиту, можливо, через відсутність маркетингових акцій або вплив зовнішніх факторів (погода, свята тощо).
- Найбільш прибуткові регіони Mumbai; Delhi та Bangalore

**Рекомендації**:

- Розгляньте можливість запуску акцій або знижок в лютому для стимулювання попиту. Наприклад, акції до Дня святого Валентина чи початку весни можуть зацікавити клієнтів.
- У регіонах з високими продажами розгляньте можливості крос-продажу, пропонуючи додаткові товари або послуги, які можуть зацікавити клієнтів.
- Розробіть цілеспрямовані маркетингові кампанії для покращення продажів у регіонах з низькими показниками. Можливо, варто звернути увагу на місцеві особливості та уподобання.

<br>
<br>

## Візуалізації

(https://lookerstudio.google.com/reporting/cc83147f-e0da-42bc-ac5b-1c4c79630ac8) - Переглянути дашборд 

## **Інструкція**

1. Завантажте дані про транзакції з папки `data`.
2. Відкрийте дашборд у Google Looker Studio за посиланням вище, щоб переглянути візуалізації.

## Використані інструменти

- **Google Sheets**: Для зберігання та додавання нових даних, необхідних для проведення аналізу.
- **Google Looker Studio**: Для візуалізації даних з метою глибшого аналізу покупок, клієнтів та ефективності знижок.

## Контакти

- [LinkedIn профіль](https://www.linkedin.com/in/hlib-inozemtsev-670ba8124/)
- [GitHub репозиторій](https://github.com/silantiydobro/ecommerce_sales_analysis/tree/main)
